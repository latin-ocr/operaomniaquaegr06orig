110 Omtfflms m ΕΡ. An RomANos

moecharis: qui abominaris idola, sacrilegium committis:
qui in lege gloriaris, per praevaricationem legis Deum
dehonoras. Nomeu') enim Dei per vos blasphematur
inter Gentes, sicut scriptum est.“ Quemadmodum in scri-
pturis propheticis observavimus, non solum dicentis per-
sonam latenter et subito commutari, verum et eorum, ad
quos sermo, vel de quibus sermo fit: verbi gratia, ut nunc
cx Patris persona, nunc ex Filii, vel Spiritus sancti, nunc
etiam ex persona prophetae, aut aliorum quorumlibet
aliqua dicantur3 et nunc quidem sermo ad Israeliticam
gentem, nunc ad exteras nationes, aut ad reges, et ad
mille alios dirigatur: ita mihi videtur etiam ²) haec ad
Romanos scripta esse epistola, ut interdum et dicentis
persona mutetur, et aliquando quidem Paulus spiritualis
loquatur, sicut in multis epistolae locis, aliquando vero
Paulus carnalis, sicut, verbi gratia, cum dicit: ‚,ego3)
autem carnalis sum, venumdatus sub peccato,“ ut osten-
detur,‘¹) cum ad ipsum locum, Domino dirigente, vene-
rimus. Interdum vero fit et eorum personae, ad quos
sermo est, commutatio, ita ut nunc ad omnem Romano-
rum dicatur ecclesiam: „gratias ⁵) ago Deo meo per
Jesum Christum pro omnibus vobis, quia fides vestra
annuntiatur in universo mundo:“ in aliis vero non ad
omnem ecclesiam, sed ad omnem, qui judicat alium, et
ipse facit ea, quae in aliis condemnat, et est inexcusabilis.
Nunc autem neque ad ecclesiam, neque ad eum, qui
judicat, fit sermo hic, in quo dicit: „si ⁶) autem tu Ju-
daeus cognominaris, et requiescis in lege, et gloriaris in

Deo, et cognoscis voluntatem ejus,“ et caetera, usque ad

¹) Jesai. LII, 5. coll. Ezech. XXXVI, ‘EO—23.

²) Sic omnes Mss. Editi vero (e. c. cdd. M.): „ctiam
hoc modo ad Romanos“ etc. R.

3) Rom. Vll, 14.
4) Ita Mss. Editi vero (v. c. edd.M.): „ostendemus.“ R.
⁵) Rom. I, 8. ⁶) Rom. II, 17. 18.

