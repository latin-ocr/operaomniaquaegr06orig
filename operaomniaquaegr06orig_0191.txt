COMMENTARIORUM Lm. III. 179

justificari non posse. Denique et in Apocalypsi ¹) Joan-
nis, ubi liber signatus offertur in conspectu vetusti dierum,
et quaeritur ex omni tribu, lingua et populis, qui eum
possit aperire, nullus inventus est, nisi solus agnus de
tribu Juda, qui justificatus est in conspectu Dei: et ipse
solus librum meruit aperire, qui solus ipse est, qui2)
‚,aperit, et nemo claudit:³) claudit, et nemo aperit.“
Solus ergo Salvator noster, Dominus Jesus Christus, justi—
ficatur in conspectu Patris, quia ,‚quaecunque4) facit
Pater, haec et Filius facit similiter.“ Omnis autem crea-
tura ex comparatione inferiorum iustificatur. Ut si verbi
causa dicamus: ad comparationem reliqui populi justa
fuit Maria soror Mosis: et rursum ad comparationem
Mariae justus erat Aaron: et iterum ad comparationem
Aaron justus erat Moses. Beatus‘tamen est, qui ex com-
paratione meliorum justus appellatur, et non ex compa-
ratione pessimorum, sicut Sodoma, quae ex comparatione
Jerusalem justificata memoratur. ⁵) Unde et ego vereor,
ne ex nobis, qui videmur esse in ecclesia Dei, et legi ejus
operam dare, ac praeceptis evangelicis deservire, invenian-
tur aliqui infidelium justificandi. Ut verbi causa dicam:
si nos libidini et impudicitiae serviamus, et Gentilis, qui
alienus est a fide Christi, custodiat castitatem, ille Gentilis
justificatur ex nobis. Similiter et si nos avaritia, rapaci—
tate, superbia, et caeteris hujusmodi malis involvamur,
abstineat autem ab his omnibus Gentilis, et hi,⁶) qui
legem Dei nesciunt, illi justificabuntur ex nobis, e't nos
ex illorum comparatione damnabimur. Quin potius ope—
ram demus, ut sicut fide praecedimus Gentes, ita actibus
et operibus praecellamus, ne mala nostra fiant aliena

bona, et illorum temperantia nostram redarguat intem-

¹) Apocal. V. ²) Apocal. III, 7.
³) Ed. Μ. II: claudet. 4) Ev. Joann. V, 19.
⁵) Ezech. XVI, 51. 52. ⁶) Edd. Merlini: ii.

12*

