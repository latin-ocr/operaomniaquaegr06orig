COMMENTAmonuM Lm. 111. 225

stificanda memoretur: praeputium vero, quod ¹) secundo
loco ad justificationem trahitur, non ex fide, sed per fi-
dem justificandum dicatur. Puto autem, quod etin ea
differentia, quam supra diximus: „sicut²) enim mulier ex
viro, ita et vir per muliercm:“ plenius ista designentur.
Primo etenim loco vir est, ex quo descendere mulier
dicitur, et non per virum. Secundo vero in loco per
mulierem vir, quia mulier ministrare quodammodo vide-
tur auctori viro, et ideo per mulierem vir dicitur nasci,
et non ex muliere. Sed fortassis occurrat aliquis huic de
muliere et viro expositioni nostrae, et objiciat illud, quod.
dixit Apostolus de Christo: „factum 3) ex muliere, factum
sub lege:“ et non dixit: factum per mulierem. Cui hoc
modo respondendum puto. De omni quidem homine
conveniet dici, quod per mulierem factus sit, quoniam
quidem, priusquam per mulierem nasceretur, ex viro ac-
cepit exordium: Christus vero, qui non cx semine viri
carnis suae sumsit originem, merito „ex muliere“ factus
dicitur. Ipsi namque, id est, mulieri, et ipsa principalis
origo carnis ejus adscribitur, et recte non per mulierem,
sed „ex muliere“ factus ab Apostolo memoratur. Justifi-
cat ergo unus atque idem Deus circumcisionem ex 4) fide,
et praeputium per fidem. Quod si requirat aliquis cu-
riosius, ii, qui ex fide justificantur, per quem justificentur;
et rursum ii, qui per fidem justificantur, ex quo justificen-
tur: licet fortassis multa in hoc curiositas videatur, tamen
convenienter dicere possumus, quod, qui ex fide justifi-
cantur, initio ex fide sumto per adimpletionem bonorum
operum consummantur, et qui per fidem justificantur, a

bonis operibus exorsi ⁵) per fidem summam perfectionis

¹) Edd. Merlini: quod in secundo etc
²) I Cor. ΧῘ, 12.

3) Galat. IV, 4. 4) Rom. ΙΙΙ, 30.
⁵) Genebrardus: ‚,extorsi.“ Male. R.

Omezms OPERA. ΤοΜ. VI. 15

