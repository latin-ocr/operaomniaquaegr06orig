communionum Lm. IV. 239

debito remunerationem Dei deposcat, cum etiam hoc
ipsum, quod agere aliquid possumus, vel cogitare, vel
proloqui, ipsius dono et largitione faciamus. Quod ergo
erit debitum illius, cujus1) erga nos foenus praecessit?
Et ideo videndum magis est, ne sorte, quod dixit: „ei 2)
autem, qui operatur, merces secundum debitum reputabi-
tur:“ 'sinistri magis operis intelligendum sit debitum. De-
bita etenim 3) peccata dici in divinis voluminibus frequen-
ter invenies, ut ipse Dominus in oratione nos docuit di-
cere: „dimitte 4) nobis debita nostra, sicut et nos dimitti-
mus debitoribus nostris:“ et iterum cum dicit ipse Do-
minus: „cuidam⁵) patrifamilias erant duo debitores: unus
debebat denarios quingentos, et alius quinquaginta:“ et
hoc de peccatis dici ipse interpretatus est. Ne forte ergo
et in hoc loco mercedem operis, quae secundum debitum
redditur, ad hune sensum, quem supra diximus, Aposto-
lus traxerit de his, qui ita operantur, sicut et Cain ope-
ratus est terram: et sicut alibi dicit: „discedite 6) a me,
operarii iniquitatis:“ quibus utique quasi debita poena
pro mercede iniquitatis exsolvitur. Unde idem Aposto-
lus in alio loco: „stipendia,⁷) inquit, peccati mors:“ et
non addidit, ut similiter diceret: stipendia autem justi-
tiae vita aeterna; sed ait: „gratia 8) autem Dei vita ae-
terna :“ ut stipendium, quod utique debito et mercedi si—
mili est, retributionem poenae esse doceret et mortis, vi-

tam vero aeternam soli gratiae consignaret. Secundum

¹) Sic ornnes Mss. nostri; editi vero (v. c. edd. M.):
„cujus gratia nos praecessit?“ R.

²) Rom. IV, 4.

3) Edd. Merlini: enim.

⁴) Matth. VJ, 12.

5) Luc. VII, 41.

⁶) Matth. VII, 23. coll. Luc. XIII, 27.

⁷) Rom. VI, 23.

8> Rom. VI, 23.

