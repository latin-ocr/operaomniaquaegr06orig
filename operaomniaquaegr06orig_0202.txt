190 Omenms m Ep. An Rommos

gentes omnes, quid totus habere mundus credendus est?
Quomodo autem et agnitio peccati per legem Musis fieri
dicitur, cum inveniantur plurimi et ante eam agnovisse
peccatum suum? Cain denique, cum peccasset, ita ait:
‚,majus¹) est peccatum meum, quam ut remittatur.“ ²)
Sed et patriarchae, cum ad Joseph descendissent in
Aegyptum, et simulata ab eo confutatione urgerentur, ita ad
alterutrum dicunt: „in 3) peccatis sumus pro fratre nostro,
quia despeximus tribulationem ejus animae, cum rogaret
nos, et non-exaudivimus eum: propter hoc venit super
nos tribulatio haec.“ Sed et Job‚ quem ante legem fuisse
constat, ita dicit: „quod ⁴²) etsi peccavi invitus, si occul-
tavi peccatum meum, aut confusus sum multitudine po-
puli, quominus annuntiarem delictum meum.“ Qui omnes
evidenter docentur agnovisse peccatum suum. Ex his
ergo colligitur, Paulum⁵) Apostolum non de lege Mosis
haec 6) dicere, quia ⁷) „lex his, quiin lege sunt, loquitur‚“
sed de naturali lege, quae scripta est in cordibus homi—
num. Haec ergo lex, quaecunque dicit, his, qui in lege
sunt, dicit. In lege autem sunt hi, qui id aetatis agunt,
quo discretionem boni malique jam capiant.⁸) Sine lege
vero illi sunt, quibus nondum hujusmodi discretionis
sensus advenit, secundum quod ct Paulus dicit: „ego 9)
autem vivebam sine lege aliquando.“ Secundum hanc
ergo legem naturalem consequenter Apostolus dixisse

videbitur10) omne os obstruendum, et omnem mundum

Ι) (3161168. IV, 13.

2) Sic Mss. fere omnes. Quidam cum editis (e. c.
cum edd. Ma) „remitti possit.“ R.

³) Genes. XLII, 21. ⁴²) Joh. XXXI, 33. 34.

5) Edd. Merlini: Apostolum Paulum.

⁶) Deest „haec“ in edd. Mcrlini. ⁷) Rom. Ill, 19.
⁸) Edd. Merlini: capiunt. 9) Rom. VII, 9.

¹⁰) Alias (e. c. in edd. M.): „videbitur.“ R. -- Cfr.
Rom. Ill, 19.

ἦ

 

