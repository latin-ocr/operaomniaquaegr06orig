COMMENTAmoRUM Lm. lv. 233

dicit habere quidem¹) gloriam, sed in semet ipsa, et non
apud Deum: illam vero, quae ex fide est, habere gloriam
apud Deum, utpote apud inspicientem corda hominum,
et scientem, quis est, qui credit in· occulto, et quis est,
qui non credit. Et ideo merito apud solum Deum ha-
bet gloriam, qui assectum fidei ejus pervidet ²) in occul-
tis: qui vero justificationem ex operibus sperat, potest
fieri, ut opera ejus etiam ab hominibusss) comprobentur.
Palam namque est, ct videri oculis potest, quicquid opere
manifestum est: et si fides in occulto est, opera autem
palam sunt, conveniet in hoc assumi illud, quod scri-
ptum est: „quae 4) occulta sunt Domino Deo tuo, qnae
autem5) manifesta sunt vobis et filiis vestris.“ Sed et il-
lud his aptare conveniet, quod scriptum est: quia „ju-
stus ⁶) ex fide mea vivet.“ Competenter igitur dicimus,
quia7) eorum, qui secundum interiorem hominem' cir-
cumciduntur, et qui in occulto Judaei sunt, spiritu, non
litera, laus et gloria non apud homines, sed apud Deum
est. Qui vero ex operibus justificantur, quoniam palam
sunt et manifesta opera eorum, potest esse gloria eorum
vel apud sanctos quosque et justos, qui accipiunt a Deo
potestatem, de humanis operibus visibilibus judicandi, vel
etiam apud angelos caeterasque virtutum coelestium po-
testates, qui utique glorificare eum, cujus opera probave-

runt, possunt. Occulta vero cordis quoniam solius Dei

¹) Deest „quidem“ in edd. M.
²) Alias (v. c. in edd. M.): praevidet.“ R.
³) Edd. Mcrlini: ab omnibus.

4> Deut. XXIX, 29. — Edd. Merliniz quia occulta

sunt etc.

⁵) Desideratur „autem“ in edd. M.

εἰ) Habac. II, 4.

⁷) Ed. Ruaei: quia hi, qui -, et in occulto --, ho-
rum laus etc.

